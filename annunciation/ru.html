<html>
<head>
    <link href="https://fonts.googleapis.com/css2?family=PT+Sans+Narrow" rel="stylesheet">
    <link type="text/css" rel="stylesheet" href="../common.css">
</head>
<body>
<style>
p {
    font-size: 140%;
    line-height: 120%;
}
</style>

<h1>Благове́щение</h1>

<p><kinovar>Тропа́рь:</kinovar>
Дне́сь спасе́ния на́шего глави́зна&nbsp;/
и е́же от ве́ка та́инства явле́ние:&nbsp;/
Сын Бо́жий Сын Де́вы быва́ет,&nbsp;/
и Гаврии́л благода́ть благовеству́ет.&nbsp;/
Те́мже и мы с ним Богоро́дице возопии́м:&nbsp;/
ра́дуйся, Благода́тная, Госпо́дь с Тобо́ю.
</p>

<p><kinovar>Конда́к:</kinovar>
Взбра́нной Воево́де победи́тельная,&nbsp;/
яко изба́вльшеся от злых,&nbsp;/
благода́рственная воспису́ем Ти, раби́ Твои, Богоро́дице,&nbsp;/
но, яко иму́щая держа́ву непобеди́мую,&nbsp;/
от вся́ких нас бед свободи́, да зове́м Ти:&nbsp;/
ра́дуйся, Неве́сто Неневе́стная.
</p>

<p><kinovar>Велича́ние:</kinovar>
Арха́нгельский глас вопие́м Ти, Чи́стая:&nbsp;/
Ра́дуйся, Благода́тная,&nbsp;/
Госпо́дь с Тобо́ю.
</p>
</body>
</html>