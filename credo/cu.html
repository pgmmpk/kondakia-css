<html>
<head>
    <link href="https://fonts.googleapis.com/css2?family=PT+Sans+Narrow" rel="stylesheet">
    <link type="text/css" rel="stylesheet" href="../common.css">
</head>
<body>
<style>
    body {
        font-family: 'Monomakh Unicode';
        line-height: 190%;
    }
    h1 {
        margin-bottom: 0.35em;
    }
    p {
        font-size: 140%;
    }
    sup {
        font-size: 75%;
    }
</style>
<h1><kinovar>Cѷмво́лъ вѣ́ры</kinovar></h1>
<p>
<sup><kinovar>1</kinovar></sup>Вѣ́рꙋю во є҆ди́наго бг҃а ѻ҆ц҃а̀ вседержи́телѧ, творца̀ нб҃ꙋ и҆ землѝ, ви̑димымъ же всѣ̑мъ и҆ неви̑димымъ.
<sup><kinovar>2</kinovar></sup>И҆ во є҆ди́наго гдⷭ҇а і҆и҃са хрⷭ҇та̀, сн҃а бж҃їѧ, є҆диноро́днаго, и҆́же ѿ ѻ҆ц҃а̀ рожде́ннаго пре́жде всѣ́хъ вѣ̑къ: свѣ́та ѿ свѣ́та, бг҃а и҆́стинна ѿ бг҃а и҆́стинна, рожде́нна, не сотворе́нна, є҆диносꙋ́щна ѻ҆ц҃ꙋ̀, и҆́мже всѧ̑ бы́ша.
<sup><kinovar>3</kinovar></sup>На́съ ра́ди человѣ̑къ, и҆ на́шегѡ ра́ди сп҃се́нїѧ сше́дшаго съ нб҃съ, и҆ воплоти́вшагосѧ ѿ дх҃а ст҃а и҆ мр҃і́и дв҃ы, и҆ вочл҃вѣ́чшасѧ.
<sup><kinovar>4</kinovar></sup>Распѧ́таго же за ны̀ при понті́йстѣмъ пїла́тѣ, и҆ страда́вша, и҆ погребе́на.
<sup><kinovar>5</kinovar></sup>И҆ воскрⷭ҇шаго въ тре́тїй де́нь, по писа́нїємъ.
<sup><kinovar>6</kinovar></sup>И҆ возше́дшаго на нб҃са̀, и҆ сѣдѧ́ща ѡ҆деснꙋ́ю ѻ҆ц҃а̀.
<sup><kinovar>7</kinovar></sup>И҆ па́ки грѧдꙋ́щаго со сла́вою сꙋди́ти живы̑мъ и҆ мє́ртвымъ, є҆гѡ́же црⷭ҇твїю не бꙋ́детъ конца̀.
<sup><kinovar>8</kinovar></sup>И҆ въ дх҃а ст҃а́го, гдⷭ҇а животворѧ́щаго, и҆́же ѿ ѻ҆ц҃а̀ и҆сходѧ́щаго, и҆́же со ѻ҆ц҃е́мъ и҆ сн҃омъ спокланѧ́ема и҆ ссла́вима, глаго́лавшаго прⷪ҇ро́ки.
<sup><kinovar>9</kinovar></sup>Во є҆ди́нꙋ ст҃ꙋ́ю, собо́рнꙋю и҆ а҆пⷭ҇льскꙋю цр҃ковь.
<sup><kinovar>10</kinovar></sup>И҆сповѣ́дꙋю є҆ди́но кр҃ще́нїе, во ѡ҆ставле́нїе грѣхѡ́въ.
<sup><kinovar>11</kinovar></sup>Ча́ю воскрⷭ҇нїѧ ме́ртвыхъ:
<sup><kinovar>12</kinovar></sup>И҆ жи́зни бꙋ́дꙋщагѡ вѣ́ка. А҆ми́нь.
</p>

</body>
</html>