<html>
<head>
    <link href="https://fonts.googleapis.com/css2?family=PT+Sans+Narrow" rel="stylesheet">
    <link type="text/css" rel="stylesheet" href="../common.css">
</head>
<body>
<style>
    body {
        font-family: 'Monomakh Unicode';
        line-height: 150%;
    }
    h1 {
        margin-bottom: 0.4em;
    }
    p {
        font-size: 130%;
        line-height: 130%;
    }
</style>


<h1>Воздви́женїе</h1>

<p><kinovar>Тропа́рь:</kinovar>
Сп҃сѝ, гдⷭ҇и, лю́ди твоѧ̑,&nbsp;*
и҆ бл҃гословѝ достоѧ́нїе твоѐ,&nbsp;*
побѣ̑ды правосла̑внымъ хрⷭ҇тїа́нѡмъ на сопроти̑вныѧ да́рꙋѧ,&nbsp;*
и҆ твоѐ сохранѧ́ѧ крⷭ҇то́мъ твои́мъ жи́тельство.
</p>

<p><kinovar>Конда́къ:</kinovar>
Вознесы́йсѧ на крⷭ҇тъ во́лею,&nbsp;*
тезоимени́томꙋ твоемꙋ̀ но́вомꙋ  жи́тельству,&nbsp;*
щедрѡ́ты твоѧ̑ да́рꙋй хрⷭ҇тѐ бж҃е,&nbsp;*
возвеселѝ на́съ си́лою твое́ю,&nbsp;*
побѣ̑ды даѧ̀ на́мъ на сопоста́ты,&nbsp;*
посо́бїе и҆мꙋ́щымъ твоѐ ѻ҆рꙋ́жїе ми́ра,&nbsp;*
непобѣди́мꙋю побѣ́дꙋ.
</p>

<p><kinovar>Велича́нїе:</kinovar>
Велича́емъ тѧ̀,&nbsp;*
живода́вче хрⷭ҇тѐ,&nbsp;*
и҆ чти́мъ крⷭ҇тъ тво́й ст҃ый,&nbsp;*
и҆́мже на́съ сп҃слъ є҆сѝ&nbsp;*
ѿ рабо́ты вра́жїѧ.
</p>
</body>
</html>