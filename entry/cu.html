<html>
<head>
    <link href="https://fonts.googleapis.com/css2?family=PT+Sans+Narrow" rel="stylesheet">
    <link type="text/css" rel="stylesheet" href="../common.css">
</head>
<body>
<style>
    body {
        font-family: 'Monomakh Unicode';
        line-height: 130%;
    }
    h1 {
        margin-bottom: 0.35em;
        line-height: 110%;
    }
    p {
        font-size: 125%;
    }
</style>


<h1>Вхо́дъ во хра́мъ прест҃ы́ѧ бцⷣы</h1>

<p><kinovar>Тропа́рь:</kinovar>
Дне́сь бл҃говоле́нїѧ бж҃їѧ пред̾ѡбраже́нїе,&nbsp;*
и҆ человѣ́кѡвъ сп҃се́нїѧ проповѣ́данїе,&nbsp;*
въ хра́мѣ бж҃їи ꙗ҆́снw дв҃а ꙗ҆влѧ́етсѧ,&nbsp;*
и҆ хрⷭ҇та̀ всѣ̑мъ предвозвѣща́етъ.&nbsp;*
То́й и҆ мы̀ велегла́снѡ возопїи́мъ:&nbsp;*
ра́дꙋйсѧ, смотре́нїѧ зижди́телева и҆сполне́нїе.
</p>

<p><kinovar>Конда́къ:</kinovar>
Пречⷭ҇тый хра́мъ сп҃совъ,&nbsp;*
многоцѣ́нный черто́гъ и҆ дв҃а,&nbsp;*
сщ҃е́нное сокро́вище сла́вы бж҃їѧ,&nbsp;*
дне́сь вво́дитсѧ въ до́мъ гдⷭ҇нь,&nbsp;*
бл҃года́ть совводѧ́щи, ꙗ҆́же въ дс҃ѣ бжⷭ҇твенномъ,&nbsp;*
ю҆́же воспѣва́ютъ а҆́гг҃ли бж҃їи:&nbsp;*
сїѧ̀ є҆́сть селе́нїе нбⷭ҇ное.
</p>

<p><kinovar>Велича́нїе:</kinovar>
Велича́емъ тѧ̀,&nbsp;*
прест҃а́ѧ дв҃о,&nbsp;*
бг҃оизбра́ннаѧ ѻ҆трокови́це,&nbsp;*
и҆ чти́мъ є҆́же въ хра́мъ гдⷭ҇нь,&nbsp;*
вхожде́нїе твоѐ.
</p>

</body>
</html>