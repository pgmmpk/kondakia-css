<html>
<head>
    <link href="https://fonts.googleapis.com/css2?family=PT+Sans+Narrow" rel="stylesheet">
    <link type="text/css" rel="stylesheet" href="../common.css">
</head>
<body>
<style>
    body {
        font-family: 'Monomakh Unicode';
        line-height: 150%;
    }
    h1 {
        margin-bottom: 0.25em;
        font-size: 150%;
    }
    p {
        font-size: 105%;
    }
</style>

<h1>Ржⷭ҇тво̀ прест҃ы́ѧ влⷣчцы на́шеѧ бцⷣы</h1>

<p><kinovar>Тропа́рь:</kinovar>
Ржⷭ҇тво̀ твоѐ бцⷣе дв҃о,&nbsp;*
ра́дость возвѣстѝ все́й вселе́ннѣй:&nbsp;*
и҆зⸯ тебє́ бо возсїѧ̀ сл҃нце пра́вды, хрⷭ҇то́съ бг҃ъ на́шъ,&nbsp;*
и҆ разрꙋши́въ клѧ́твꙋ, дадѐ бл҃гослове́нїе,&nbsp;*
и҆ ᲂу҆праздни́въ сме́рть, дарова̀ на́мъ живо́тъ вѣ́чный.
</p>

<p><kinovar>Конда́къ:</kinovar>
І҆ѡакі́мъ и҆ а҆́нна поноше́нїѧ безча́дства,&nbsp;*
и҆ а҆да́мъ и҆ є҆́ѵа ѿ тлѝ сме́ртныѧ свободи́стасѧ, пречⷭ҇таѧ,&nbsp;*
во ст҃ѣ́мъ ржⷭ҇твѣ̀ твое́мъ.&nbsp;*
То̀ пра́зднꙋютъ и҆ лю́дїе твоѝ,&nbsp;*
вины̀ прегрѣше́нїй изба́вльшесѧ,&nbsp;*
внегда̀ зва́ти ти́:&nbsp;*
непло́ды ражда́етъ бцⷣꙋ, и҆ пита́тельницꙋ́ жи́зни на́шеѧ.
</p>

<p><kinovar>Велича́ние:</kinovar>
Велича́емъ тѧ̀,&nbsp;*
прест҃а́ѧ дв҃о,&nbsp;*
и҆ чти́мъ ст҃ы́хъ твои́хъ роди́телей,&nbsp;*
и҆ всесла́вное сла́вимъ&nbsp;*
ржⷭ҇тво̀ твоѐ.
</p>

</body>
</html>