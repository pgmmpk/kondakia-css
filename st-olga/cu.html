<html>
<head>
    <link href="https://fonts.googleapis.com/css2?family=PT+Sans+Narrow" rel="stylesheet">
    <link type="text/css" rel="stylesheet" href="../common.css">
</head>
<body>
<style>
    body {
        font-family: 'Monomakh Unicode';
        line-height: 150%;
    }
    h1 {
        margin-bottom: 0.45em;
        line-height: 110%;
        font-size: 200%;
    }
    p {
        font-size: 170%;
        line-height: 125%;
    }
</style>


<h1>Ст҃а́ѧ равноапо́стольнаѧ кнѧги́не Ѻ҆́льго</h1>
<p><kinovar>Тропа́рь:</kinovar>
Крила́ми бг҃оразꙋ́мїѧ впери́вши тво́й ᲂу҆́мъ,&nbsp;*
возлетѣ́ла є҆сѝ превы́ше ви́димыѧ тва́ри,&nbsp;*
взыска́вши бг҃а и҆ творца̀ всѧ́ческихъ:&nbsp;*
и҆ того̀ ѡ҆брѣ́тши, па́ки рожде́нїе креще́нїемъ прїѧ́ла є҆сѝ:&nbsp;*
дре́ва живо́тнагѡ наслажда́ющисѧ, нетлѣ́нна во вѣ́ки пребыва́еши, ѻ҆́льго присносла́внаѧ.
</p>
    
<p><kinovar>Конда́къ:</kinovar>
Воспое́мъ дне́сь бл҃годѣ́телѧ всѣ́хъ бг҃а,&nbsp;*
просла́вльшаго въ рѡссі́и ѻ҆́льгꙋ бг҃омꙋ́дрꙋю,&nbsp;*
да моли́твами є҆ѧ̀ пода́стъ дꙋша́мъ на́шымъ грѣхѡ́въ ѡ҆ставле́нїе.
</p>

<p><kinovar>Велича́нїе:</kinovar>
Велича́емъ тѧ̀,&nbsp;*
ст҃а́ѧ равноапо́стольнаѧ кнѧги́не Ѻ҆́льго,&nbsp;*
ꙗ҆́кѡ зарю̀ ᲂу҆́треннюю въ землѝ на́шей возсїѧ́вшꙋю,&nbsp;*
и҆ свѣ́тъ вѣ́ры правосла́вныѧ наро́дꙋ своемꙋ̀ предвозвѣсти́вшꙋю.
</p>

</body>
</html>