<html>
<head>
    <link href="https://fonts.googleapis.com/css2?family=PT+Sans+Narrow" rel="stylesheet">
    <link type="text/css" rel="stylesheet" href="../common.css">
</head>
<body>
<style>
    body {
        font-family: 'Monomakh Unicode';
        line-height: 150%;
    }
    h1 {
        margin-bottom: 0.35em;
        line-height: 110%;
        font-size: 180%;
    }
    p {
        font-size: 140%;
        line-height: 115%;
    }
</style>


<h1>ст҃а́гѡ равноапⷭ҇ла, вели́кагѡ кнѧ́зѧ влади́мїра</h1>
<p><kinovar>Тропа́рь:</kinovar>
Оу҆подо́билсѧ є҆сѝ кꙋпцꙋ̀, и҆́щꙋщемꙋ до́брагѡ би́сера, славнодержа́вный влади́мїре,&nbsp;* 
на высотѣ̀ стола̀ сѣдѧ̀ ма́тере градѡ́въ, бг҃оспаса́емагѡ кі́ева:&nbsp;*
и҆спытꙋ́ѧ же и҆ посыла́ѧ къ ца́рскомꙋ гра́дꙋ ᲂу҆вѣ́дѣти правосла́внꙋю вѣ́рꙋ, &nbsp;*
и҆ ѡ҆брѣ́лъ є҆сѝ безцѣ́нный би́серъ хрⷭ҇та̀, и҆збра́вшаго тѧ̀ ꙗ҆́кѡ втора́го па́ѵла,&nbsp;*
и҆ ѿтрѧ́сшаго слѣпотꙋ̀ во свѧтѣ́й кꙋпѣ́ли дꙋше́внꙋю, вкꙋ́пѣ и҆ тѣле́снꙋю:&nbsp;* 
тѣ́мже пра́зднꙋемъ твоѐ ᲂу҆спе́нїе лю́дїе твоѝ сꙋ́ще.&nbsp;* 
молѝ спасти́сѧ держа́вы твоеѧ̀ рѡссі́йскїѧ нача́льникѡмъ и҆ мно́жествꙋ владо́мыхъ.
</p>
    
<p><kinovar>Конда́къ:</kinovar>
Подо́бствовавъ вели́комꙋ а҆пⷭ҇лꙋ па́ѵлꙋ въ сѣди́нахъ, всесла́вне влади́мїре,&nbsp;*
всѧ̑ ꙗ҆́кѡ младе́нчєскаѧ мꙋдрова̑нїѧ, ꙗ҆̀же ѡ҆ і҆́дѡлѣхъ тща̑нїѧ ѡ҆ста́вль,&nbsp;*
ꙗ҆́кѡ мꙋ́жъ соверше́нный, ᲂу҆краси́лсѧ є҆сѝ бжⷭ҇твеннагѡ креще́нїѧ багрѧни́цею:&nbsp;*
и҆ ны́нѣ сп҃сꙋ хрⷭ҇тꙋ̀ въ весе́лїи предстоѧ̀,&nbsp;*
молѝ спасти́сѧ держа́вы рѡссі́йскїѧ нача́льникѡмъ, и҆ мно́жествꙋ владо́мыхъ.
</p>

<p><kinovar>Велича́нїе:</kinovar>
Велича́емъ тѧ̀,&nbsp;*
ст҃ы́й равноапо́стольный кнѧ́же Влади́мїре,&nbsp;*
и҆ чти́мъ ст҃ꙋ́ю па́мѧть твою̀,&nbsp;*
і҆́дѡлы попра́вшаго&nbsp;*
и҆ всю̀ Рѡссі́йскꙋю землю̀ ст҃ы́мъ креще́нїемъ просвѣти́вшаго.
</p>

</body>
</html>