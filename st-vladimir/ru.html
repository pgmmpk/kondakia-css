<html>
<head>
    <link href="https://fonts.googleapis.com/css2?family=PT+Sans+Narrow" rel="stylesheet">
    <link type="text/css" rel="stylesheet" href="../common.css">
</head>
<body>
<style>
    h1 {
        font-size: 150%;;
    }
    p {
        font-size: 150%;
    }
</style>

<h1>Cвя́той равноапо́стольный Вели́кий Князь Влади́мир</h1>
<p><kinovar>Тропа́рь:</kinovar>
Уподо́бился еси купцу́, и́щущему до́браго би́сера, славнодержа́вный Влади́мире,&nbsp;/
на высоте́ стола́ седя́ ма́тере градо́в, богоспаса́емаго Ки́ева;&nbsp;/
испыту́я же и посыла́я к Ца́рскому гра́ду уве́дети правосла́вную ве́ру,&nbsp;/
обре́л еси безце́нный би́сер, Христа́, избра́вшаго тя, Я́ко втора́го Па́вла,&nbsp;/
и оттря́сшаго слепоту́ во святе́й купе́ли душе́вную вку́пе и теле́сную.&nbsp;/
Те́мже пра́зднуем твое́ успе́ние, лю́дие твои́ су́ще:&nbsp;/
моли́ спасти́ся держа́вы твоея́ Росси́йския нача́льником и мно́жеству владо́мых.
</p>

<p><kinovar>Конда́к:</kinovar>
Подо́бствовав вели́кому апо́столу Па́влу, в седи́нах, всесла́вне Влади́мире,&nbsp;/
вся, я́ко младе́нческая мудрова́ния, я́же о и́долех тща́ния оста́вль,&nbsp;/
я́ко муж соверше́нный, украси́лся еси Боже́ственнаго Креще́ния багряни́цею;&nbsp;/
и ны́не Спа́су Христу́ в весе́лии предстоя́,&nbsp;/
моли́ спасти́ся держа́вы Росси́йския нача́льником и мно́жеству владо́мых.
</p>

<p><kinovar>Велича́ние:</kinovar>
Велича́ем тя,&nbsp;/
святы́й равноапо́стольный кня́же Влади́мире,&nbsp;/
и чтим святу́ю па́мять твою́,&nbsp;/
и́долы попра́вшаго&nbsp;/
и всю Росси́йскую землю́ святы́м креще́нием просвети́вшаго.
</p> 

</body>
</html>