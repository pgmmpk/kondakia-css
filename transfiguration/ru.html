<html>
<head>
    <link href="https://fonts.googleapis.com/css2?family=PT+Sans+Narrow" rel="stylesheet">
    <link type="text/css" rel="stylesheet" href="../common.css">
</head>
<body>
<style>
    h1 {
        font-size: 175%;;
    }
    p {
        font-size: 135%;
    }
</style>


<h1>Преображение</h1>

<p><kinovar>Тропа́рь:</kinovar>
Преобрази́лся еси́ на горе́, Христе́ Бо́же,&nbsp;/
показа́вый ученико́м Твои́м сла́ву Твою́, я́коже можа́ху,&nbsp;/
да возсия́ет и нам, гре́шным, Свет Твой присносу́щный&nbsp;/
моли́твами Богоро́дицы, Светода́вче, сла́ва Тебе́.
</p>

<p><kinovar>Конда́к:</kinovar>
На горе́ преобрази́лся еси́,&nbsp;/
и я́коже вмеща́ху ученицы́ Твои́, сла́ву Твою́, Христе́ Бо́же, ви́деша,&nbsp;/
да егда́ Тя у́зрят распина́ема,&nbsp;/
страда́ние у́бо уразуме́ют во́льное,&nbsp;/
ми́рови же пропове́дят,&nbsp;/
я́ко Ты еси́ вои́стинну О́тчее сия́ние.
</p>

<p><kinovar>Велича́ние:</kinovar>
Велича́ем тя&nbsp;/
Живода́вче Христе́&nbsp;/
и почита́ем пречи́стыя пло́ти Твоея́&nbsp;/
пресла́вное Преображе́ние.
</p>

</body>
</html>